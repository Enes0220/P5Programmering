# 1. Indledning
Programmering eller kodning dækker over den process hvor man skriver  i et givent programmeringssprog noget kode, som resulterer i et program eller system. Programmet kan typisk afvikles på en eller flere platforme såsom en computer, en mobiltelefon, en robot, en sensor i køleskabet eller noget helt femte. 

Der kan være mange formål med at udvikle programmer. Typisk handler programmering om at automatisere kedelige eller beregningstunge opgaver eller gøre det nemmere for folk at kommunikere, søge information eller træffe bedre og mere kvalificerede beslutninger. Grundlæggende har målet med programmering ret ofte handlet om at løse problemer eller gøre ting nemmere for os mennesker. Programmerne er til for os og ikke omvendt.

Eksempler på programmer findes overalt i vores moderne samfund og digitaliseringen af samfundet bliver stadig mere allestedsnærværende. 
Vi interagerer dagligt mange gange med programmer i den ene eller anden form fra handel, sundhed, finans, transport, medier, kunst og kultur. 
Alle domæner af vores samfund er efterhånden gennemsyret af og afhængig af digitale programmer og systemer. Ligesom vi påvirker programmerne, så påvirker programmer også vores adfærd og måde at leve og agere på. 
Derfor, hvis vi skal tackle morgendagens store udfordringer kræver det en bred og divers gruppe af udviklere i udformningen af de kommende systemer på tværs af køn, alder, religiøsitet osv.

Prøv i det følgende at overveje nogle af nedenstående spørgsmål? Ville der mon være forskel på de svar, du kom frem til, hvis du eksempelvis var en 72-årig pensionist eller en teenager?

- Når du googler hvem eller hvad er det, der afgør hvad der vises først? 
- Hvordan konstruerer Netflix anbefalinger til næste film? 
- Hvordan virker den selvkørende bil egentlig, når det kommer til stykket? Hvordan kender den forskel på de forskellige objekter udenfor?
- Hvor lang tid mon du bruger på at kigge på en skærm (mobil/computer), hvis du er lige som de fleste andre? 
- Hvordan kan vi være sikre på, at de private beskeder vi sender til hinanden rent faktisk er private?
- Bør vi kunne stemme digitalt ved næste valg? Hvad kan udfordringerne være?
- Hvordan identificerer vi fake news?


Målet med denne bog er ikke nødvendigvis, at gøre alle til professionelle programmører, men håbet er at give læseren en sjov og måske lidt anderledes introduktion til programmering og kode, som tidens helt centrale metodefag. 
Ved at give læseren en grundlæggende, digital skaberkompentece, muliggøres det, at skabe værdi for den enkelte, som den pågældende kan drage nytte af indenfor sit domæne, vidensfelt eller interesseområde. Hvis vi kan så et frø, der på sigt kan rykke nogle til at blive professionelle udviklere, så går vi selvfølgelig ikke i vejen for det.

Det handler i sidste ende om, at være med til at oplyse og skabe demokratiske medborgere, der har en principiel eller grundlæggende forståelse for hvad kode er og hvordan systemer er opbygget, men som også kan forholde sig kritisk og reflekterende i fht udviklingen af ny teknologi. 


## Det tager 10 år at blive en dygtig programmør!
Denne bog har som nævnt ikke til hensigt, at gøre dig til en professionel programmør, men gør dig bedre i stand til at vurdere, om det måske er noget du har lyst til at arbejde videre med på sigt.

Vær på vagt overfor folk, der påstår, at man kan lære et nyt sprog i løbet af få timer, dage eller et kursus på nogle uger. Kigger man på den gængse litteratur indenfor programmering finder man utallige eksempler på bøger med titler ala "lær dig sprog X i løbet af 24 timer", hvor X kan erstattes med passende sprog såsom Javascript, Python, Java, C++ osv. Ændres timer til dage så er der endnu flere.

På 24 timer kan man måske nå at sætte ind i noget af den grundlæggende syntaks og sprogets opbygning, men næppe tid til at skrive særligt mange signifikante, ikke trivielle programmer, tid til at fejlrette eller lære af mere erfarne programmører eller tid til at forstå den dybere forskel på korrekte og effektive programmer vs. korrekte, men ineffektive løsninger eller tid til at forstå sprogets standardbibliotek eller til at leve og arbejde i et udviklingsmiljø med alle de muligheder det giver for debugning og fejlretning. Et sprog der ikke påvirker din måde at tænke og løse problemer på, er ikke værd at kende. 
Det korte af det lange er, at du efter 24 timer allerhøjest vil have nået en særdeles overfladisk og ikke særlig dyb viden. Som den engelske poet, Alexander Pope, skrev det, så kan lidt viden være en farlig ting. Særligt hvis det får en til at tro eller overvurdere egne evner, fordi nogle måske kan have tilbøjelighed til ikke at øve sig nok eller få godt nok styr på det fundamentale. Kun når det fundamentale er godt på plads, begynder de mere avanceret og videregående emner at give mening.

Rigtig megen forskning peger på, at det ofte tager 10.000 timer eller 10 år at udvikle ekspertise indenfor et felt om det er komponering af musik, sport eller fag. 
Programmering er ingen undtagelse. Langt hen ad vejen kan vi tænke på programmering, som et håndværk. Man kan måske nok lære ret hurtigt at forstå hvordan værktøjerne virker, men rent faktisk at kunne bruge dem til at lave noget ikke-trivielt af værdi, kræver, at man træner og øver sig i meget, meget lang tid. For nogle kortere end andre, men det tog stadig Mozart, der blev opdaget som et musikalsk geni, som 4 årig, næsten 13 år mere før han begyndte at skrive verdensklasse musik. 

For at blive en god programmør og få succes med programmering, så vil vi foreslå følgende:

- Bevidst træning i den forstand, at man udfordrer sig selv med nye og svære opgaver, prøver at løse dem og analysere hvad der gik galt. Og gør det så igen, igen og igen Til hvert kapitel i denne bog er der en række øvelser, som har en stigende progression, så de kan være et godt sted at starte. Lad være med at springe over. Få styr på det fundamentale først!
- Programmering læres bedst ved at gøre det selv. Find nogle opgaver som du synes kunne være interessante at lave. Det vigtigste er, at programmering skal gerne være sjovt også efter de første 10.000 timer.
- Læs andres kode og forstå det til bunds
- Tal med andre programmører og arbejd med andre programmører på projekter både før og efter. Der findes en lang række open source projekter derude, som du kan bidrage til.
- Når først du har øvet dig en del i et sprog, så prøv at lære et eller flere andre sprog. Gerne sprog med forskellige tilgange til processen. 
- Giv ikke op. Men bliv ved med at øve dig.
- Vær vidende om, at alle dygtige programmører har på et eller andet tidspunkt været der hvor du er nu. Du er ikke alene.

Ønsker du altså på sigt at blive en ekspert indenfor programmering, så se i øjenene, at ægte ekspertise kan tage et helt liv eller som digteren, Samuel Johnson formulerede det: "Ekspertise i enhvet fag kan kun opnås ved et livs arbejde; det kan og skal ikke købes til en lavere pris."



## Valg af sprog



## Javascript applikationer



## Gode råd til at blive en bedre programmør

Programmering handler i bund og grund om problemløsning og at formulere denne løsning i kode, så computeren kan forstå det. Det er på mange måder en sjov, lærerig og tilfredsstillende proces, som dog først rigtig bliver levende når man selv sætter sig foran keyboardet. Programmering er tidskrævende og man vil begå fejl undervejs, men i takt med at man bliver dygtigere vil fejlene blive færre og produktiviteten større. 

Har du et problem, som du ikke umiddelbart kan finde en løsning på, så start med at google problemet/fejlen. Der findes med garanti andre derude, som har haft samme problem som dig, så hvis du ikke kan finde svaret så overvej hvordan du google spørgsmålet. Hvis det ikke lykkedes, så prøv at spørg din kammerat og til sidst prøv din underviser. 
Brug desuden del og hersk princippet. Har du et problem som du ikke kan løse, så prøv at dele det ind i mindre problemer, som du måske så bedre kan løse.
Prøv også at reducere problemet til et mere simpelt problem og løs det først.


God fornøjelse!



BEMÆRK: Dokumentet her er tentativt og under udarbejdelse!


# Software
Vi starter med blot at bruge P5JS.org via websitet. Herefter tager vi hul på brug af Visual Studio Code hvor vi skal have følgende plugins (tryk Ctrl+Shift+P):

1) Live Server til at afvikle en lokal webserver
2) P5 Project Creator
3) P5js Snippets


# Plan
Herunder følger en plan for de enkelte emner, dernæst en nærmere beskrivelse af de enkelte emner. Hvert emne inkluderer en række øvelser, som skal laves inden man går videre til næste emne. Det er forventningen, at vi er igennem de første 7 emner inden efterårsferien og har lavet et eller flere lidt større projekter. 
For at gøre det mere levende og nemmere at vende tilbage til noget man ikke har forstået, har vi valgt at bruge videoer som en væsentlig del af undervisningsmaterialet. 

Vi ser nogle af videoerne i plenum og andre skal I selv se. I får tid til det i undervisningen. 

Det forventes, at I medbringer øretelefoner til hver undervisningsgang og at I har set alle videoer før I går videre til næste modul!

Videoerne hentes fra codingtrain på youtube: https://thecodingtrain.com/beginners/p5js/

Man får en playliste ved at følge linket her: https://www.youtube.com/playlist?list=PLRqwX-V7Uu6Zy51Q-x9tMWIv9cueOFTFA

Bemærk nummereringen i playlisten svarer til numrene herunder.

Udover videoer bruger vi også nogle lærebøger herunder:

- [B1]: Programmering af Jesper Buch (se systime: https://programmering.systime.dk/)
- [B2]: Nature of code af Daniel Shiffman (se https://natureofcode.com/)

<table>
  <tr>
   <td><strong>Kapitel</strong>
   </td>
   <td><strong>Emne</strong>
   </td>
   <td><strong>Nøgleord</strong>
   </td>
   <td><strong>Undervisningsmateriale</strong>
   </td>
  </tr>
  <tr>
   <td>2.
   </td>
   <td>Intro til P5 og Javascript
   </td>
   <td>Webeditor, tegne former, bruge farver, fejl og konsol, kommentarer
   </td>
   <td>Video: 1.1-1.6 (ca 20 min)
<p>
Øvelser
<p>
Læs kap 1 og 2 i B1
<p>
Projekt: Algoritmisk flag konstruktion
   </td>
  </tr>
  <tr>
   <td>3.
   </td>
   <td>Variabler, animationer og input
   </td>
   <td>Variabler og typer, erklæring af og operationer på disse, objekter, museinput, tilfældige tal
   </td>
   <td>Video: 2.1-2.6 (ca 1 time)
<p>
Øvelser
<p>
Læs kap 3 i B1
<p>
Projekt: Algoritmisk kunst
   </td>
  </tr>
  <tr>
   <td>4.
   </td>
   <td>Betinget udførsel
   </td>
   <td>If, else, else if, AND og or, boolske variable
   </td>
   <td>Video: 3.1-3.4 (ca 1 time)
<p>
Øvelser
<p>
Læs kap 3 i B1
<p>
Projekt: Trommer, klaver og guitar
   </td>
  </tr>
  <tr>
   <td>5.
   </td>
   <td>Løkker
   </td>
   <td>While og for løkker
   </td>
   <td>Video: 4.1-4.2 (ca 30 min)
<p>
Øvelser
<p>
Læs kap 3 i B1
<p>
Projekt: Minigolf
   </td>
  </tr>
  <tr>
   <td>6.
   </td>
   <td>Funktioner
   </td>
   <td>Modularitet og genbrug. Oprette og anvende funktioner, parametre og argumenter, return
   </td>
   <td>Video: 5.1-5.4 (ca 30 min)
<p>
Øvelser
<p>
Læs kap 3 i B1
   </td>
  </tr>
  <tr>
   <td>7.
   </td>
   <td>Objekt orienteret programmering i JS
   </td>
   <td>Klasser, konstruktører, tilføje flere filer
   </td>
   <td>Video: 6.1-6.4 (ca 35 min)
<p>
Øvelser
<p>
Læs kap 6 og 7 i B1
   </td>
  </tr>
  <tr>
   <td>8.
   </td>
   <td>Arrays og objekter
   </td>
   <td>Arrays, iterere over disse, opbevare objekter
   </td>
   <td>Video: 7.1-7.8 (ca 2 timer)
   </td>
  </tr>
</table>

